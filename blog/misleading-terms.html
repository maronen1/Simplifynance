<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html lang="he"> 
<head>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-111554580-2"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'UA-111554580-2');
  gtag('config', 'AW-975746539');
</script>
<meta charset="utf-8">
<meta name="viewport" content="width=device-width, initial-scale=1.0">
<meta name="description" content='בתי ההשקעות והגופים הפיננסיים מטעים את הציבור'>
<meta name="keywords" content='בתי השקעות; גופים פיננסיים; הטעיית הציבור; מונחים שגויים; פוליסת חיסכון; קופת גמל להשקעה; השקעה פאסיבית; חשבון מסחר עצמאי'>
<!-- סימון ה-JSON-LD נוצר על ידי Google Structured Data Markup Helper. -->
<script type="application/ld+json">
{
  "@context": "http://schema.org",
  "@type": "Organization",
  "name" : "Simplifynance",
  "description" : "Simplifynance נוסדה מתוך שליחות לחינוך הפיננסי של הציבור בישראל. המוטו שלנו: בלי בולשיט ובלי הבטחות שווא – אנו מלמדים רק את מה שבאמת עובד על סמך מחקרים ונתונים סטטיסטיים ארוכי טווח.",
  "url": "http://www.simplifynance.co.il",
  "logo": "http://www.simplifynance.co.il/images/Logo.png"
}
</script>
<meta name="generator" content="Responsive Site Designer 1.5.1390">
<title>למה בתי ההשקעות והגופים הפיננסיים צריכים לבקש סליחה מהציבור?</title>
<meta property="og:title" content="למה בתי ההשקעות והגופים הפיננסיים צריכים לבקש סליחה מהציבור?">
<meta property="og:site_name" content="Simplifynance">
<meta property="og:url" content="http://simplifynance.co.il/blog/misleading-terms">
<link rel="stylesheet" href="../css/coffeegrinder.min.css">
<link rel="stylesheet" href="../css/wireframe-theme.min.css">
<link rel="stylesheet" href="../css/main.css">
<link rel="stylesheet" href="https://fonts.googleapis.com/css?family=Averia+Libre:400,b%7CAveria+Sans+Libre%7CRoboto:400,b">
<link rel="icon" href="../images/logo-circle.png">
<!-- Facebook Pixel Code -->
<script>
  !function(f,b,e,v,n,t,s)
  {if(f.fbq)return;n=f.fbq=function(){n.callMethod?
  n.callMethod.apply(n,arguments):n.queue.push(arguments)};
  if(!f._fbq)f._fbq=n;n.push=n;n.loaded=!0;n.version='2.0';
  n.queue=[];t=b.createElement(e);t.async=!0;
  t.src=v;s=b.getElementsByTagName(e)[0];
  s.parentNode.insertBefore(t,s)}(window, document,'script',
  'https://connect.facebook.net/en_US/fbevents.js');
  fbq('init', '2037581006458276');
  fbq('track', 'PageView');
</script>
<noscript><img height="1" width="1" style="display:none"
  src="https://www.facebook.com/tr?id=2037581006458276&ev=PageView&noscript=1"
/></noscript>
<!-- End Facebook Pixel Code -->
<script type='text/javascript'>
  window.smartlook||(function(d) {
    var o=smartlook=function(){ o.api.push(arguments)},h=d.getElementsByTagName('head')[0];
    var c=d.createElement('script');o.api=new Array();c.async=true;c.type='text/javascript';
    c.charset='utf-8';c.src='https://web-sdk.smartlook.com/recorder.js';h.appendChild(c);
    })(document);
    smartlook('init', '6dd75412d03a8a82c0436981aa305171611e3533', { region: 'eu' });
</script>
</head>

<body>
<section class="row" id="top">
<div class="coffee-span-12 header">
<p class="paragraph" style="text-align: center;"><a href="../" title="Simplifynance logo"><img alt="Simplifynance logo" src="../images/Logo.png"></a></p><br>
<nav class="paragraph" style="text-align: center; direction: rtl;">
<a class="link-button nav-item" href="../">אודות</a>
<a class="link-button nav-item" href="http://services.simplifynance.co.il/">שירותים וקורסים</a>
<a class="link-button nav-item" href="../investments-and-pension-course">קורס השקעות ופנסיה</a>
<a class="link-button nav-item" href="../financial_planning">תכנון פיננסי</a>
<a class="link-button nav-item" href="../blog">בלוג</a>
<a class="link-button nav-item" href="../recommendations">המלצות</a>
</nav>
</div>
</section>
  
<section class="row">
<div class="coffee-span-12 header">
<h3 class="heading-1" style="direction: rtl; font-size: 40px;">למה בתי ההשקעות והגופים הפיננסיים צריכים לבקש סליחה מהציבור?</h3>
<br>
<p class="paragraph" style="font-size:12px;">פורסם בתאריך 8.10.2019</p>
<p class="paragraph" style="font-size:12px;">התכנים בפוסט זה, כמו כל שאר התכנים בבלוג, הינם תכנים לימודיים במהותם, הם אינם מהווים ייעוץ או המלצה לביצוע פעולה בנייר ערך, ואין לראות בהם תחליף לייעוץ השקעות ו/או ייעוץ פנסיוני המתחשב בצרכיו הייחודיים של כל אדם.</p>
<p class="paragraph">אומרים שמילים יוצרות מציאות, ולבחירת המילים שלנו יש השפעה על האנשים איתם אנחנו מתקשרים. איך זה קשור לבתי ההשקעות והגופים הפיננסיים, ומדוע הם צריכים לבקש סליחה מהציבור? הקשר מתבטא בשני אופנים שבהם המילים בהם בחרו הגופים להשתמש עבור המוצרים והשירותים אותם הם מציעים, משפיעים לרעה על התנהגות הציבור.</p>
<p class="paragraph">העניין הראשון קשור לעובדה שבתי ההשקעות וחברות הביטוח מכווינים אותנו להשקיע במוצרים שונים ומשונים שאני נוהג לכנות "קופסאות השקעה", ונותנים להם שמות שנשמעים מאוד רציניים לחסרי הידע הפיננסי, כמו: פוליסת חיסכון, חיסכון פיננסי, קופת גמל להשקעה, best invest ושאר ירקות. כל המוצרים הללו הם פשוט מכבסת מילים להשקעה מנוהלת שפשוט מחזיקה מוצרים פיננסיים כאלה ואחרים, בעיקר מניות ואג"חים, שכל אחד יכול לרכוש בקלות בעצמו בחשבון הפרטי. מעצם בחירת השמות הללו, הגופים הפיננסיים גורמים לציבור לחשוב שהשקעות זה תחום מאוד מורכב, שאין סיכוי שיוכלו לבצע בעצמם, ואם רק יבחרו את "הקופסא הנכונה" אצל "הגוף הנכון", יוכלו להשיג תשואות יפות ובסיכון נמוך. בכך הגופים הפיננסיים מסיטים את הדיון <b><u>מהשאלה היחידה</u></b> שבאמת חשוב לשאול – <b>אילו מוצרים פיננסיים כדאי לרכוש ומה התמהיל הנכון עבורי</b>, לשאלות אוויליות וחסרות משמעות כמו <b>דרך איזה קופסא כדאי להשקיע ואיזה גוף כדאי שינהל אותה</b>.</p>
<p class = "paragraph" style="text-align: center;"><img src="../images/money-box.jpg" alt="money box"></p>
<p class="paragraph">לגופים הפיננסיים נוח לשמר את התפיסה הזאת כי הם מרוויחים ממנה. בפועל, כאשר תבחרו בתיק שמנוהל ב"קופסא" כזו או אחרת, התוצאה במרבית המקרים תהיה תיק שלא מתאים לצרכיכם, שבסבירות גבוהה יהיה <a target="_blank" href="irrational-conservatism">שמרני יתר על המידה</a>, שיושקע בפיזור נמוך, תשלמו מיסים מיותרים על דיבידנדים מאחורי הקלעים, תיפגעו מעוד <a target="_blank" href="hidden-drawbacks">חסרונות נסתרים מן העין</a>, ועל כל הטוב הזה גם ייגבו מכם דמי ניהול גבוהים. אם אתם לא מבינים בתחום וחושבים שאפילו אם זה לא אידיאלי, עדיין המומחים יוכלו להשיג לכם תשואה טובה יותר ממה שתוכלו לעשות בעצמכם, אז <a target="_blank" href="http://www.simplifynance.co.il/blog/active-investments">מחקרים של עשרות שנים מראים שלא כך הדבר</a>, והשקעה פשוטה ופאסיבית (עוקבת מדד) שכל אחד יכול לבצע בקלות בכוחות עצמו, תשיג לטווח הארוך <b>תשואה גבוהה יותר</b>. גם ההשוואה בין הגופים השונים ע"ס תוצאות 5 השנים האחרונות חסרת משמעות, כי אף גוף לא שומר על ההובלה לאורך זמן, וכולם מפסידים למדד בטווח הארוך.</p>
<p class="paragraph">זה נכון שלמי שאין ידע בתחום גם השקעה פאסיבית נשמעת מסובכת, ואין לו מושג מאיפה להתחיל בכוחות עצמו. לפעמים זה נכון גם לאלה שכבר קראו, למדו וצברו ידע בעולם ההשקעות. אבל למרבה המזל תחום ההשקעות ממש לא מורכב כמו שמנסים לצייר אותו, <a target="_blank" href="../financial_freedom_course">ובהשקעת זמן קצרה יחסית של כ-10 שעות</a> ניתן ללמוד את כל הרקע, הנתונים הסטטיסטיים ההיסטוריים, וכן את כל הכלים הפרקטיים כדי לתכנן ולהוציא לפועל תכנית השקעות פשוטה, פאסיבית ורווחית, הן בחיסכון הפרטי שלנו והן בחיסכון הפנסיוני. כפי שציינתי קודם, <b>השאלה החשובה היחידה שעליכם לענות עליה היא אילו מוצרים פיננסיים כדאי לרכוש ובאיזה תמהיל</b>. לכן, אין שום משמעות להשוואה בין שתי פוליסות חיסכון למשל שאחת במסלול מוטה מניות והשנייה במסלול כללי או סולידי. זו אמנם השוואה בין שתי קופסאות שנראות זהות מבחוץ, אבל אחת מכילה תפוחים והשנייה תפוזים. אפילו אם אתם מעוניינים להתחיל להשקיע במוצר מובנה כזה או אחר לפני שתצברו את הידע (המועט יחסית) הדרוש כדי לעשות זאת בכוחות עצמכם, זה לא באמת אפשרי. הסיבה היא שבלי להכיר את המוצרים הפיננסיים (כמו מניות ואג"חים) שאותה קופסא מחזיקה, ואת מאפייני הסיכון והתשואה שלהם, אתם פועלים "על עיוור" ובוחרים השקעה שכמעט בוודאות לא תתאים לצרכים <b>שלכם</b>. האם גם בשאר תחומי החיים אתם סומכים על זרים שיקבלו החלטות פיננסיות משמעותיות עבורכם?</p>
<p class="paragraph">אבל רגע, חלק מבתי ההשקעות מאפשרים לנו לנהל תיק השקעות בכוחות עצמנו, ולא רק "קופסאות השקעה". זה נכון, אבל גם כאן הם צריכים לבקש מהציבור סליחה בגלל בחירת המילים שלהם. כדי לנהל תיק השקעות עצמאי בבית השקעות צריך לפתוח "חשבון למסחר עצמאי". כאשר הציבור הרחב שומע את המילים הללו, מה הוא חושב לעצמו? התפיסה היא שחשבון מסוג זה מתאים לסוחרי מניות מקצועיים, שיושבים על שולחן עם ארבעה מסכים, עשרות גרפים וטבלאות, ומגלגלים עשרות עסקאות ביום (אגב, לפי מחקרים רבים גם הם לא יכו את המדד לאורך זמן, על אף הזמן הרב שישקיעו בפעילות המסחר). אבל זה כמובן לא חייב להיות ככה! בחשבון מסחר עצמאי לא חייבים לבצע מסחר אקטיבי בהיקפים גבוהים, וניתן גם לבצע השקעה פאסיבית פשוטה, שכוללת קניה של אג"ח או קרן עוקבת מדד אחת לחודש/רבעון/שנה בלבד, בפעולה פשוטה שאורכת משהו כמו 2 דק' בסה"כ. זו הסיבה שאני תמיד משתמש במילים "חשבון השקעות פרטי" ולא "חשבון מסחר עצמאי".</p>
<p class="paragraph">אז מדוע בתי ההשקעות והגופים הפיננסיים בוחרים במילים הללו? נוח להם לחלק את הלקוחות הפוטנציאליים שלהם בשיטת "הפרד ומשול" – למרבית הציבור, שלא מעוניין לעסוק בהשקעות באופן שוטף ולא מבין בשוק ההון, יוצעו "קופסאות ההשקעה" המנוהלות עם השמות היפים, ולסוחרים המקצועיים (לפחות בעיני עצמם), יוצעו חשבונות למסחר עצמאי. כך יוכלו בתי ההשקעות לגבות דמי ניהול גבוהים מהראשונים, ועמלות מסחר רבות מהשניים. ההפרדה הזו היא win-win מבחינתם.</p>
<p class="paragraph">מה יעשה המשקיע החכם? יבחר במסלול שלישי! קודם כל, הוא לא ישקיע דרך פוליסת חיסכון, קופת גמל להשקעה (<a target="_blank" href="investment-gemel-fund">שגם פטור ממס בעת הפרישה לא הופך אותה למוצר מוצלח</a>), או דרך שום "קופסא" אחרת. שנית, הוא כן יפתח "חשבון למסחר עצמאי" אבל ישתמש בו כחשבון המיועד להשקעה פאסיבית ולא לפעילות מסחר מקיפה. שלישית, <a target="_blank" href="../financial_freedom_course">ילמד ויאסוף את הידע הדרוש</a> לשם תכנון וביצוע של תיק השקעות פשוט, פאסיבי ורווחי המותאם לצרכיו.</p>
<p class="paragraph">לפני סיום, אי אפשר שלא להזכיר גורם פיננסי נוסף שצריך לבקש סליחה מהציבור – הבנקים כמובן. קצרה היריעה מלפרט את כל הדרכים בהם הבנקים מנצלים את תמימותו של הציבור לגביית כספים רבים תוך עמימות וחוסר שקיפות. אך כיוון שהפוסט עוסק בהשקעות – נתייחס לעניין ספציפי שמשמש את הבנקים לגביית כספים רבים מהלקוחות שמנהלים את תיקי ההשקעות שלהם דרך הבנק. מי שמחזיק ניירות ערך בחשבון הבנק שלו משלם לבנק דמי משמרת שמשמשים לשכירת חדרי כספות גדולים בהם מאוחסנים פיזית כל ניירות הערך של לקוחותיהם, ולתשלום משכורתם של מאבטחים חסונים ומיומנים יוצאי סיירת מטכ"ל. אה, לא? זה לא מה שקורה בפועל? ניירות הערך שרוכשים הלקוחות נרשמים במסלקת הבורסה (בארץ או בחו"ל) ופשוט מופיעים כרשומה במסד הנתונים של הבנק, ולא נדרש "לשמור עליהם" בשום צורה? אז למה הם גובים "דמי משמרת" על ניירות ערך? תפסיקו עם זה מיד ותבקשו סליחה!</p>
<br>
<script type='text/javascript' src='//form.ravpage.co.il/fbafa30d95b851a0b3ba5984f76428c55E9FF981' charset='UTF-8'></script>
<p class="paragraph">רוצה לשאול שאלות ולהשתתף בדיון? את/ה מוזמן/ת ל<a target="_blank" href="https://www.facebook.com/simplifynance/posts/399001527477780">פוסט</a> בעמוד הפייסבוק שלנו.</p>
<div class="rule2 h3-underline"><hr></div>
<p class="paragraph" style="color: 000;"><b>רוצה לקבל סוף כל סוף את כל הכלים והידע הפרקטי כדי להשקיע בקלות וביעילות את כספיך וחסכונותיך? <a target="_blank" href="http://services.simplifynance.co.il/">לחץ/י כאן</a> כדי לראות את שירותי ההדרכה והסיוע במימוש השקעות פאסיביות שאנחנו מציעים.</b></p>
<p class="paragraph" style="text-align: center;"><a href="../blog">חזרה לבלוג</a></p>
<br><br><br><br><br><br>
</div></section>
</body></html>